---
type: product2
slug: szerologiai-teszt
title: Clungene® COVID-19 IgG/IgM gyorsteszt kazetta
menutitle: Szerológiai
hero: /uploads/sam_0258_copy.jpg
intro:
  highlight: Ezen az oldalon megtudhatja a szerológiai gyorsteszt kazettával
    kapcsolatos legfontosabb információkat.
  text: >-
    <!--

    A teszt további fontos előnye az, hogy az enyhe tünetekkel vagy akár tünetmentesen lezajlott fertőzés után is igazolja a vírus korábbi jelenlétét. (Erre legkorábban a fertőződést követő 3. héttől lehet számítani.) Ilyen esetben a fertőzésből már kigyógyult személy – a szükséges óvintézkedések szigorú betartása mellett – már visszatérhet a munkához. 


    **A teszt elvégzését szakorvos, üzemorvos, vagy ilyen szolgáltatást nyújtó szolgáltató (üzemegészségügyi szolgálat) szakemberei végezhetik. Időtartama kb. 15 perc.**


    FIGYELMEZTETÉS: a tesztet kizárólag orvosi szakdolgozók használhatják! Annak otthoni használatra, illetve önellenőrzési célra történő értékesítése tilos! <a href="/miert-nincsenek-a-piacon-otthoni-hasznalatra-is-alkalmas-covid-19-tesztek" rel="prefetch">A vonatkozó jogi háttérről itt tájékozódhat.</a> 


    A mi szállítónk, a Clungene Co., több mint 1000 féle mikrobiológiai teszt anyagot és készterméket gyárt, óriási cég, az egyik legnagyobb Kínában.  Cégünk exkluzív disztribútora Magyarország területén.  Európában Belgium, Németország, Hollandia, Olaszország, Litvánia, Egyesült Királyság, Svájc, Spanyolország, Románia, Dánia, Franciaország, Lengyelország, Svédország, Portugália, Írország, Észtország, Bulgária és Törökország vásárolt már a gyár tesztjeiből.

    -->
  images:
    - src: /uploads/sam_0364_copy.jpg
      alt: Clungene® COVID-19 IgG/IgM gyorsteszt
      text: Clungene® COVID-19 IgG/IgM gyorsteszt
references:
  links:
    - url: https://www.affidea.hu/covid-19-szures
      text: Affidea Magyarország Kft.
    - url: https://kelen.hu/szolgaltatasaink/koronavirus-gyorsteszt-ellenanyag-vizsgalat/
      text: Kelen Kórház
    - url: http://mammutegeszsegkozpont.hu/allasfoglalas/
      text: Medical Service Budapest Mammut Egészségközpont
    - url: http://arkadegeszsegkozpont.hu/covid-19-szures/
      text: Medical Service Budapest Árkád Egészségközpont
    - url: https://robertkorhaz.hu/leiras/koronavirus-gyorstesz
      text: Róbert Magánkórház
  text: >-
    ## Referenciák


    Már számos intézmény és vállalat alkalmazza az általunk forgalmazott **Clungene® COVID-19 Gyorsteszt** Kazettákat. Ezek közül közöljük – a teljesség igénye nélkül – néhány internetes elérhetőségét.


    **Phoenix Pharma és Hungaropharma partnereinken keresztül a tesztek elérhetőek az ország összes gyógyszertárában.**
documents:
  text: "## További információk, dokumentumok"
  links:
    - text: Használati útmutató
      file: /uploads/covid-19_igg-igm-4212-hu-v5.pdf
      src: /uploads/bxs-file-pdf.svg
    - text: OGYÉI hatósági bizonyítvány HU
      file: /uploads/ogyei_hatosagi_bizonyitvany_orvostech-17106-3-2020-szghbv_alairt-1.pdf
      src: /uploads/bxs-file-pdf.svg
    - text: EU megfelelőségi nyilatkozat
      file: /uploads/ek_megfelelosegi_nyilatkozat.pdf
      src: /uploads/bxs-file-pdf.svg
    - text: A termék bizonyítványai
      file: /uploads/certificates-clongene-covid-2019-igm.igg_1-7.pdf
      src: /uploads/bxs-file-pdf.svg
    - text: A SmartBioma diagnosztikai protokollja
      file: /uploads/sars-cov-2-covid-19-szures-_-kimutatas.pdf
      src: /uploads/bxs-file-pdf.svg
articles:
  - title: Mit mutat ki a szerológiai gyorsteszt?
    text: >-
      A teszt nem közvetlenül a vírust mutatja ki, hanem **két, a szervezet
      által kifejezetten az új koronavírus ellen termelt, a vérben megtalálható
      antitest, az immunglobulin M, és az immunglobulin G – röviden: IgM és IgG
      – jelenlétét.**


      Az IgM a megfertőződést követő 5–8. napon jelenik meg a teszt által is kimutatható mennyiségben a szervezetben. Ahogy a szervezet legyőzi a vírust, a mennyisége egyre csökken; rendszerint a tünetek jelentkezése után 4 héttel már nem mutatható ki.


      Az IgG később, leggyakrabban a megfertőződés után 2 héttel kezd el termelődni, mennyisége az első hónap vége felé tetőzik, majd némiképp lecsökken. Az IgM-mel ellentétben azonban az IgG még hónapokon át kimutatható a szervezetben.
  - title: Mik az IgG/IgM gyorsteszt legfontosabb előnyei?
    text: >-
      * Lényegesen olcsóbb, mint a PCR teszt

      * Bárhol el lehet végezni, akár egy vállalat vagy intézmény megfelelő helyiségében is

      * Az elvégzéséhez nincs szükség semmilyen berendezésre, sem további fogyóeszközökre

      * Nincs várólista: a tesztet üzemorvos vagy más egészségügyi dolgozó azonnal elvégezheti

      * A PCR-hez szükséges bonyolult és kellemetlen garatból, illetve orrból vett mintavétellel ellentétben a gyorsteszt egyszerűen, ujjbegyből vett vérminta segítségével is elvégezhető

      * Az eredmény már 15 perc után leolvasható

      * A gyorsteszt segítségével a múltban, tünetekkel vagy azok nélkül lezajlott fertőzések is azonosíthatóak


       


      Ezek az előnyök teszik a gyorstesztet különösen alkalmassá, hogy azokat **akár minden héten el lehessen végezni egy munkahely dolgozóin.** Az így végzett rendszeres szűréssel, illetve a fertőzöttek elkülönítésével kordában tartható a vírus a terjedése és elkerülhető a munkavállalók tömeges kieséséből következő kényszerű leállás.
  - text: >-
      Mivel egyszerűen és költséghatékonyan elvégezhetőek, a gyorstesztek a
      legalkalmasabb nagy közösségek – például egy iroda vagy üzem dolgozói –
      rendszeres előszűrésére, segítségükkel könnyedén nyomon lehet követni,
      megjelent-e már az új koronavírus az adott munkahelyen vagy intézményben.


      Emellett ajánlott az IgG/IgM gyorsteszt elvégeztetése mindazoknak,


      * akik esetében fennáll, hogy fertőzött személlyel érintkezett az elmúlt időszakban,

      * akik családjában, közeli hozzátartozói között influenzaszerű tünetekkel járó megbetegedés fordult elő,

      * akik észlelik magukon az új koronavírus okozta COVID-19 jellegzetes, ám viszonylag enyhe tüneteit,

      * akik külföldön, vagy más szempontból véve fokozottan fertőzésveszélynek kitett helyen jártak,

      * akik az elmúlt időszakban tapasztalt tüneteik alapján úgy vélik, már átestek a fertőzésen - ők ugyanis lehet, hogy már védetté váltak a vírussal szemben.


      **Nem ajánlott a vizsgálat** azoknak, akiknél jelenleg, vagy az elmúlt 7 nap során magas láz, heves köhögés vagy rosszullét jelentkezett. Ilyenkor a gyógyulás, illetve az esetleges fertőzés terjedésének megakadályozása érdekében az önkéntes, otthoni karantén, súlyosabb esetben pedig kórházi ápolás, illetve az intézmény keretei között végzett tesztek és vizsgálatok javasoltak.


      Ha fennáll a COVID-19 fertőzés gyanúja, azt [antigén](/antigen-teszt)-, vagy PCR-teszttel lehet megerősíteni.
    title: Kik számára ajánlott a szerológiai gyorsteszt elvégeztetése?
  - title: Hogyan zajlik a vizsgálat?
    text: >-
      **A szükséges vért ujjbegyből is lehet venni, de a hagyományos vérvétel
      során, könyökhajlati vénából vett vér is megfelelő.** E vérmintából (vagy
      a vénás vérből nyert szérumból) mutatja ki a rapid teszt az új koronavírus
      ellen képződött antitestek jelenlétét.


      Maga a teszt, illetve annak kiértékelése – a körülmények függvényében – a helyszínen, vagy egy arra alkalmas laboratóriumban történik.


      A vizsgálat elvégzése a tesztalany részéről semmilyen különleges előkészületet nem igényel.
  - title: Hogyan kell a kapott eredményt értelmezni?
    text: >-
      #### 1. Sem IgM, sem IgG nem található a mintában. (IgM és IgG negatív.)


      Ez utalhat arra, hogy a vizsgált személy „negatív”, vagyis egyáltalán nem fertőződött meg az új koronavírus által.


      Ez azonban nem szükségszerűen igaz! Elképzelhető ugyanis, hogy


      * a fertőzés még olyan korai szakaszában van, hogy nem kezdődött meg az IgM termelődése sem

      * a vizsgált személy már megfertőződött, ám a szervezete valamiért nem termel kimutatható mennyiségű antitestet.


      Éppen ezért, amennyiben a vizsgált személynek a COVID-19-re jellemző tünetei vannak, illetve a megfertőződés veszélye magas (volt), érdemes a tesztet a későbbiekben megismételni, vagy a negatív eredményt más módon is megerősíteni.


      #### 2. A mintában az IgM megtalálható. (IgM pozitív.)


      A vizsgált személy nagy valószínűséggel fertőzött. A megfertőződés óta nagyjából 5–21 nap telt el, mivel ez az antitest rendszerint ebben az időtartományban mutatható ki.


      Megfigyelhetőek a COVID-19 jellegzetes tünetei, de azok később is kialakulhatnak. Az új koronavírus nem minden esetben okoz tüneteket \[húzás!!!], ám aki tünetmentes, ugyanúgy képes megfertőzni a többi embert, mint akinek tünetei vannak. Az érintett elkülönítése okvetlenül szükséges.


      #### 3. A mintában mind az IgM, mind az IgG megtalálható. (IgM és IgG pozitív.)


      A vizsgált személy nagy valószínűséggel fertőzött. A megfertőződés óta nagyjából 14–28 nap telt el, mivel erre az időtartományra jellemző, hogy mindkét antitest kimutatható. (Esetenként ez az időszak hosszabb is lehet.)


      A COVID-19 jellegzetes tünetei eddigre már nagy valószínűséggel kialakultak – amennyiben ez nem történt meg, a vizsgált személy feltehetően tünetmentes fertőzött.


      Hasonlóan az előző esethez, az IgM és IgG pozitív ember is képes megfertőzni a többi embert, elkülönítése okvetlenül szükséges.


      #### 4. A mintában az IgG megtalálható. (IgG pozitív.)


      A vizsgált személy – tünetekkel vagy azok nélkül – már átesett a fertőzésen.


      Jelenlegi ismereteink szerint ezzel védettséget szerzett a COVID-19-vel szemben. Ha újra megfertőződik, az esetek túlnyomó többségben a vírust a szervezete maximum 1–2 nap alatt, enyhe tünetekkel vagy tünetmentesen küzdi le.


      A szervezet azonban még a fertőzés után is képes üríteni a vírust. A kórokozó jelenlétét PCR vagy antigén teszttel lehet igazolni. Ha a SARS-CoV-2 még megtalálható a szervezetben, az érintett elkülönítése elkerülhetetlen. Ha azonban már nem, a vizsgált személy munkaképesnek tekinthető: sem ő nem képes megfertőzni a többi embert, és ő maga sincs kitéve az új koronavírus okozta (súlyos) megbetegedésnek.
    subtitle: A szerológiai gyorstesztnek négy lehetséges eredménye van.
  - title: Az eredmények értelmezésének egyszerűsített összefoglaló táblázata
    text: >-
      <div>

      <table>

      <thead>

      <tr>

      <th>Teszt megjelenése

      </th>

      <th>

      <img style="max-height:128px;width:auto" alt="IgG/IgM-teszt: negatív" src="/uploads/ig-image1.jpg">

      </th>

      <th>

      <img style="height:128px;width:auto" alt="IgM-teszt: pozitív" src="/uploads/ig-image2.jpg">

      </th>

      <th>

      <img style="height:128px;width:auto" alt="IgG/IgM-teszt: pozitív" src="/uploads/ig-image3.jpg">

      </th>

      <th>

      <img style="height:128px;width:auto" alt="IgG-teszt: pozitív" src="/uploads/ig-image4.jpg">

      </th>

      <th>

      <img style="height:128px;width:auto" alt="IgG/IgM-teszt: érvénytelen" src="/uploads/ig-image5.jpg">

      </th>

      </tr>

      </thead>

      <tbody>

      <tr>

      <td>Teszt értelmezése</td>

      <td>Negatív</td>

      <td>IgM pozitív</td>

      <td>IgM és IgG pozitív</td>

      <td>IgG pozitív</td>

      <td>Érvénytelen</td>

      </tr>

      <tr>

      <td>Mit jelent az eredmény?</td>

      <td>Az illető valószínűleg még nem találkozott a vírussal</td>

      <td>Az illető a fertőzés korai-, vagy közép-szakaszában van</td>

      <td>Az illető a fertőzés közép-szakaszában van</td>

      <td>Az illető a fertőzés késői szakaszában van, vagy már korábban átesett rajta</td>

      <td rowspan="4">A kontrollcsík megjelenése igazolja, hogy a gyorsteszt működik.<br>Amennyiben ez nem történik meg, a teszt a többi csík meglététől függetlenül érvénytelen. Ismételje meg a tesztet!</td>

      </tr>

      <tr>

      <td>Lehetnek jelenleg tünetei?</td>

      <td>Nem</td>

      <td>Igen, és később azok súlyos-bodhatnak</td>

      <td>Igen, de azok később már valószínűleg nem súlyosbodnak</td>

      <td>Igen, de ha eddig nem voltak, valószínűleg később sem lesznek</td>

      </tr>

      <tr>

      <td>Fertőzőképes-e?</td>

      <td>Nem</td>

      <td>Igen</td>

      <td>Valószínűleg igen</td>

      <td>Lehetséges</td>

      </tr>

      <tr>

      <td>Mi a teendő?</td>

      <td>Nincs teendő</td>

      <td>Az érintett elkülönítése; ha lehetséges, az eredmény megerősítése</td>

      <td>Az érintett elkülönítése; ha lehetséges, az eredmény megerősítése</td>

      <td>Az eredmény megerősítése (RT-PCR), annak függvényében elkülönítés vagy nincs teendő</td>

      </tr></tbody><tfoot>

      <tr>

      <td colspan="6">

      </td>

      </tr>

      </tfoot>

      </table>

      <small>Magyarázat. C = kontroll; IgM = immunglobulin M; IgG = immunglobulin G. Az IgG vagy IgM csíkok megjelenése azok intenzitásától függetlenül a kérdéses immunglobulin jelenlétére utal és pozitív eredményként értelmezendő. A csíkok intenzitásából nem lehet sem a betegség stádiumára, sem annak súlyosságára következtetni. A táblázat nem helyettesíti a termék használati útmutatóját és nem tekinthető orvosi diagnosztikai irányelvnek.</small>

      </div>
  - text: >-
      <video controls>
         <source src="uploads/iggigm_video.mp4" type="video/mp4">
         <source src="uploads/iggigm_video.webm" type="video/webm">
      	 <track kind="captions" src="uploads/iggigm_video_captions_hu.vtt" srclang="hu" label="Magyar" default>
      </video>

      <center><small>A termék megjelenése eltérhet a filmben bemutatottól.</small></center>
    title: A COVID-19 szerológiai gyorsteszt használatát bemutató videó
  - text: >-
      A szerológiai gyorsteszt tájékoztató jellegű információval szolgál az
      esetleges fertőzöttségről. Alkalmazása nem képezheti a COVID-19
      diagnózisának vagy kizárásának egyedüli alapját. Amennyiben a
      kontaktkutatás eredményeiből következően, vagy a meglévő tünetek alapján
      fennáll a fertőzöttség gyanúja, a gyorsteszt eredményét más diagnosztikai
      módszerrel, például molekuláris teszt elvégzésével meg kell erősíteni.


      A tesztet kizárólag orvosi szakdolgozók használhatják! Annak otthoni használatra, illetve önellenőrzési célra történő értékesítése tilos! *[A vonatkozó jogi háttérről itt tájékozódhat.](https://covid-19.hbs.hu/miert-nincsenek-a-piacon-otthoni-hasznalatra-is-alkalmas-covid-19-tesztek)*
    title: Figyelmeztetés
---
