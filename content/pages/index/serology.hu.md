---
type: product2
slug: szerologiai-teszt
title: Clungene® COVID-19 IgG/IgM gyorsteszt kazetta
menutitle: Szerológiai
hero: ""
intro:
  highlight: Mit mutat ki a szerológiai gyorsteszt?
  text: >-
    A teszt nem közvetlenül a vírust mutatja ki, hanem **két, a szervezet által
    kifejezetten az új koronavírus ellen termelt, a vérben megtalálható
    antitest, az immunglobulin M, és az immunglobulin G – röviden: IgM és IgG –
    jelenlétét.**


    Az IgM a megfertőződést követő 5–8. napon jelenik meg a teszt által is kimutatható mennyiségben a szervezetben. Ahogy a szervezet legyőzi a vírust, a mennyisége egyre csökken; rendszerint a tünetek jelentkezése után 4 héttel már nem mutatható ki.


    Az IgG később, leggyakrabban a megfertőződés után 2 héttel kezd el termelődni, mennyisége az első hónap vége felé tetőzik, majd némiképp lecsökken. Az IgM-mel ellentétben azonban az IgG még hónapokon át kimutatható a szervezetben.


    Hogy melyik ellenanyag pontosan mikor válik kimutathatóvá, számos tényezőtől függ; ezek közé tartozik a tünetek súlyossága, illetve a vírus lappangási ideje is.


    A Clungene COVID-19 IgM/IgG szerológiai gyorsteszt segítségével a védőoltások után a szervezetben a SARS-CoV-2 vírus ellen termelt IgG antitest is kimutatható. Ebben az esetben figyelembe kell venni, hogy a termelt IgG antitest mennyisége nem minden esetben érheti el a teszt kimutatási alsó határát, vagy a teszt alkalmazásakor még nem telt el az adott védőoltás alkalmazási előiratában szereplő, az adott védőoltás által létrehozott védettségi szintet jelentő idő.
  images:
    - src: /uploads/002v1.jpg
      alt: Clungene® COVID-19 IgG/IgM gyorsteszt
      text: Clungene® COVID-19 IgG/IgM gyorsteszt
articles:
  - title: Mik a szerológiai gyorsteszt legfontosabb előnyei?
    text: >-
      * Lényegesen olcsóbb, mint a PCR teszt

      * Bárhol, akár egy vállalat vagy intézmény megfelelő helyiségében is elvégezheti az üzemorvos vagy más egészségügyi dolgozó

      * Az elvégzéséhez nincs szükség semmilyen berendezésre, sem további fogyóeszközökre

      * A PCR-hez szükséges bonyolult és kellemetlen garatból, illetve orrból vett mintavétellel ellentétben a gyorsteszt egyszerűen, ujjbegyből vett vérminta segítségével is elvégezhető

      * Az eredmény már 15 perc után leolvasható

      * A gyorsteszt segítségével a múltban, tünetekkel vagy azok nélkül lezajlott fertőzések is azonosíthatóak


      Ezek az előnyök teszik a gyorstesztet különösen alkalmassá, hogy azokat **akár minden héten el lehessen végezni egy munkahely dolgozóin.** Az így végzett rendszeres szűréssel, illetve a fertőzöttek elkülönítésével kordában tartható a vírus a terjedése és elkerülhető a munkavállalók tömeges kieséséből következő kényszerű leállás.
  - text: >-
      Mivel egyszerűen és költséghatékonyan elvégezhetőek, a gyorstesztek a
      legalkalmasabb nagy közösségek – például egy iroda vagy üzem dolgozói –
      rendszeres előszűrésére, segítségükkel könnyedén nyomon lehet követni,
      megjelent-e már az új koronavírus az adott munkahelyen vagy intézményben.


      Emellett ajánlott a szerológiai gyorsteszt elvégeztetése mindazoknak,


      * akik esetében fennáll, hogy fertőzött személlyel érintkezett az elmúlt időszakban,

      * akik családjában, közeli hozzátartozói között influenzaszerű tünetekkel járó megbetegedés fordult elő,

      * akik észlelik magukon az új koronavírus okozta COVID-19 jellegzetes, ám viszonylag enyhe tüneteit,

      * akik külföldön, vagy más szempontból véve fokozottan fertőzésveszélynek kitett helyen jártak,

      * akik az elmúlt időszakban tapasztalt tüneteik alapján úgy vélik, már átestek a fertőzésen - ők ugyanis lehet, hogy már védetté váltak a vírussal szemben.

      * akik a védőoltás megkapása után, az adott védőoltás alkalmazási előiratában jelzett időszak letelte után ellenőrizni szeretnék a szervezetükben a vírus ellen termelt antitest jelenlétét.


      **Nem ajánlott a vizsgálat** azoknak, akiknél jelenleg, vagy az elmúlt 7 nap során magas láz, heves köhögés vagy rosszullét jelentkezett. Ilyenkor a gyógyulás, illetve az esetleges fertőzés terjedésének megakadályozása érdekében az önkéntes, otthoni karantén, súlyosabb esetben pedig kórházi ápolás, illetve az intézmény keretei között végzett tesztek és vizsgálatok javasoltak.


      Ha fennáll a COVID-19 fertőzés gyanúja, azt [antigén](/antigen-teszt)-, vagy PCR-teszttel lehet megerősíteni.
    title: Kik számára ajánlott a szerológiai gyorsteszt elvégeztetése?
  - title: Hogyan zajlik a vizsgálat?
    text: >-
      **A szükséges vért ujjbegyből is lehet venni, de a hagyományos vérvétel
      során, könyökhajlati vénából vett vér is megfelelő.** E vérmintából (vagy
      a vénás vérből nyert szérumból) mutatja ki a gyorsteszt az új koronavírus
      ellen képződött antitestek jelenlétét.


      Maga a teszt, illetve annak kiértékelése – a körülmények függvényében – a helyszínen, vagy egy arra alkalmas laboratóriumban történik.


      A vizsgálat elvégzése a tesztalany részéről semmilyen különleges előkészületet nem igényel.
  - title: Hogyan kell a kapott eredményt értelmezni?
    text: >-
      #### 1. Sem IgM, sem IgG nem található a mintában. (IgM és IgG negatív.)


      Ez utalhat arra, hogy a vizsgált személy „negatív”, vagyis egyáltalán nem fertőződött meg az új koronavírus által.


      Ez azonban nem szükségszerűen igaz! Elképzelhető ugyanis, hogy


      * a fertőzés még olyan korai szakaszában van, hogy nem kezdődött meg az IgM termelődése sem

      * a vizsgált személy már megfertőződött, ám a szervezete valamiért nem termel kimutatható mennyiségű antitestet.


      Éppen ezért, amennyiben a vizsgált személynek a COVID-19-re jellemző tünetei vannak, illetve a megfertőződés veszélye magas (volt), érdemes a tesztet a későbbiekben megismételni, vagy a negatív eredményt más módon is megerősíteni.


      #### 2. A mintában az IgM megtalálható. (IgM pozitív.)


      A vizsgált személy nagy valószínűséggel fertőzött. A megfertőződés óta nagyjából 5–21 nap telt el, mivel ez az antitest rendszerint ebben az időtartományban mutatható ki.


      Megfigyelhetőek a COVID-19 jellegzetes tünetei, de azok később is kialakulhatnak. Az új koronavírus nem minden esetben okoz tüneteket, ám aki tünetmentes, ugyanúgy képes megfertőzni a többi embert, mint akinek tünetei vannak. Az érintett elkülönítése okvetlenül szükséges.


      #### 3. A mintában mind az IgM, mind az IgG megtalálható. (IgM és IgG pozitív.)


      A vizsgált személy nagy valószínűséggel fertőzött. A megfertőződés óta nagyjából 14–28 nap telt el, mivel erre az időtartományra jellemző, hogy mindkét antitest kimutatható. (Esetenként ez az időszak hosszabb is lehet.)


      A COVID-19 jellegzetes tünetei eddigre már nagy valószínűséggel kialakultak – amennyiben ez nem történt meg, a vizsgált személy feltehetően tünetmentes fertőzött.


      Hasonlóan az előző esethez, az IgM és IgG pozitív ember is képes megfertőzni a többi embert, elkülönítése okvetlenül szükséges.


      #### 4. A mintában az IgG megtalálható. (IgG pozitív.)


      A vizsgált személy – tünetekkel vagy azok nélkül – már átesett a fertőzésen, vagy a COVID-19 fertőzés késői szakaszában van.


      A szervezet azonban e szakaszban, sőt, egy darabig a fertőzés után is képes üríteni a vírust. A kórokozó jelenlétét PCR vagy antigén teszttel lehet igazolni. Ha a SARS-CoV-2 még megtalálható a szervezetben, az érintett elkülönítése elkerülhetetlen. Ha azonban már nem, a vizsgált személy munkaképesnek tekinthető: sem ő nem képes megfertőzni a többi embert, és jelenleg ő maga sincs kitéve az új koronavírus okozta (súlyos) megbetegedésnek.


      Amennyiben valaki már kapott védőoltást, a szervezetében a SARS-CoV-2 vírus ellen termelt IgG antitest jelenik meg – ilyen esetben az IgG pozitív eredmény tehát a vakcina által szerzett védettségre is utalhat.
    subtitle: A szerológiai gyorstesztnek négy lehetséges eredménye van.
  - title: Az eredmények értelmezésének egyszerűsített összefoglaló táblázata
    text: >
      <div>

      <table>

      <thead>

      <tr>

      <th>Teszt megjelenése

      </th>

      <th>

      <img style="max-height:128px;width:auto" alt="IgG/IgM-teszt: negatív" src="/uploads/ig-image1.jpg">

      </th>

      <th>

      <img style="height:128px;width:auto" alt="IgM-teszt: pozitív" src="/uploads/ig-image2.jpg">

      </th>

      <th>

      <img style="height:128px;width:auto" alt="IgG/IgM-teszt: pozitív" src="/uploads/ig-image3.jpg">

      </th>

      <th>

      <img style="height:128px;width:auto" alt="IgG-teszt: pozitív" src="/uploads/ig-image4.jpg">

      </th>

      <th>

      <img style="height:128px;width:auto" alt="IgG/IgM-teszt: érvénytelen" src="/uploads/ig-image5.jpg">

      </th>

      </tr>

      </thead>

      <tbody>

      <tr>

      <td>Teszt értelmezése</td>

      <td>Negatív</td>

      <td>IgM pozitív</td>

      <td>IgM és IgG pozitív</td>

      <td>IgG pozitív</td>

      <td>Érvénytelen</td>

      </tr>

      <tr>

      <td>Mit jelent az eredmény?</td>

      <td>Az illető valószínűleg még nem találkozott a vírussal</td>

      <td>Az illető a fertőzés korai-, vagy közép-szakaszában van</td>

      <td>Az illető a fertőzés közép-szakaszában van</td>

      <td>Az illető a fertőzés késői szakaszában van, vagy már korábban átesett rajta</td>

      <td rowspan="4">A kontrollcsík megjelenése igazolja, hogy a gyorsteszt működik.<br>Amennyiben ez nem történik meg, a teszt a többi csík meglététől függetlenül érvénytelen. Ismételje meg a tesztet!</td>

      </tr>

      <tr>

      <td>Lehetnek jelenleg tünetei?</td>

      <td>Nem</td>

      <td>Igen, és később azok súlyos-bodhatnak</td>

      <td>Igen, de azok később már valószínűleg nem súlyosbodnak</td>

      <td>Igen, de ha eddig nem voltak, valószínűleg később sem lesznek</td>

      </tr>

      <tr>

      <td>Fertőzőképes-e?</td>

      <td>Nem</td>

      <td>Igen</td>

      <td>Valószínűleg igen</td>

      <td>Lehetséges</td>

      </tr>

      <tr>

      <td>Mi a teendő?</td>

      <td>Nincs teendő</td>

      <td>Az érintett elkülönítése; ha lehetséges, az eredmény megerősítése</td>

      <td>Az érintett elkülönítése; ha lehetséges, az eredmény megerősítése</td>

      <td>Az eredmény megerősítése (RT-PCR), annak függvényében elkülönítés vagy nincs teendő</td>

      </tr>

      </tbody>

      </table>

      </div>

      <small>Magyarázat. C = kontroll; IgM = immunglobulin M; IgG = immunglobulin G. Az IgG vagy IgM csíkok megjelenése azok intenzitásától függetlenül a kérdéses immunglobulin jelenlétére utal és pozitív eredményként értelmezendő. A csíkok intenzitásából nem lehet sem a betegség stádiumára, sem annak súlyosságára következtetni. A táblázat nem helyettesíti a termék használati útmutatóját és nem tekinthető orvosi diagnosztikai irányelvnek.</small>
  - text: >-
      <video controls>
         <source src="uploads/iggigm_video.mp4" type="video/mp4">
         <source src="uploads/iggigm_video.webm" type="video/webm">
      	 <track kind="captions" src="uploads/iggigm_video_captions_hu.vtt" srclang="hu" label="Magyar" default>
      </video>

      <center><small>A termék megjelenése eltérhet a filmben bemutatottól.</small></center>
    title: A COVID-19 szerológiai gyorsteszt használatát bemutató videó
  - title: Kimutatja a szerológiai teszt a védőoltás által szerzett védettséget is?
    text: >-
      Ez elsősorban az alkalmazott teszt típusától függ – a Clungene® COVID-19
      szerológiai gyorsteszt kazetta azon termékek közé tartozik, amelyik –
      elvileg – igen.


      Fel kell azonban hívni a figyelmet arra, hogy a szerológiai gyorsteszt kazetták elsődleges felhasználási területe a SARS-CoV-2 vírus ellen termelődő ellenanyagok kimutatása.


      Arra vonatkozóan, hogy a különféle típusú védőoltások hatására megjelenő ellenanyagokat milyen eséllyel és a vakcina beadását követően mennyi időn belül jelzik a gyorstesztek, egyelőre még nem állnak rendelkezésre klinikai adatok. A mi tapasztalataink azt mutatják, hogy a Clungene® COVID-19 szerológiai gyorsteszt kazetta a jelenleg (2021. április 15.) Magyarországon forgalomban lévő **vakcinák második dózisát követő második héten már kimutatják a védőoltás hatására termelődő IgG ellenanyagot**.


      Nem szabad elfelejteni azonban, hogy a gyorstesztek csupán tájékoztató jellegű információt nyújtanak. Ebből következően, ha a védőoltást követően a szerológiai teszt eredménye negatív, az nem feltétlenül a vakcina hatástalanságát jelzi; arra is utalhat, hogy a szervezet nem – vagy még nem – termelt kimutatható mennyiségű ellenanyagot.
  - text: >-
      A szerológiai gyorsteszt tájékoztató jellegű információval szolgál az
      esetleges fertőzöttségről. Alkalmazása nem képezheti a COVID-19
      diagnózisának vagy kizárásának egyedüli alapját. Amennyiben a
      kontaktkutatás eredményeiből következően, vagy a meglévő tünetek alapján
      fennáll a fertőzöttség gyanúja, a gyorsteszt eredményét más diagnosztikai
      módszerrel, például molekuláris teszt elvégzésével meg kell erősíteni.


      A tesztet kizárólag orvosi szakdolgozók használhatják! Annak otthoni használatra, illetve önellenőrzési célra történő értékesítése tilos! [A vonatkozó jogi háttérről itt tájékozódhat.](/otthoni-hasznalat)
    title: Figyelmeztetés
references:
  links:
    - url: https://www.affidea.hu/covid-19-szures
      text: Affidea Magyarország Kft.
    - url: https://kelen.hu/szolgaltatasaink/koronavirus-gyorsteszt-ellenanyag-vizsgalat/
      text: Kelen Kórház
    - url: http://mammutegeszsegkozpont.hu/allasfoglalas/
      text: Medical Service Budapest Mammut Egészségközpont
    - url: http://arkadegeszsegkozpont.hu/covid-19-szures/
      text: Medical Service Budapest Árkád Egészségközpont
    - url: https://robertkorhaz.hu/leiras/koronavirus-gyorstesz
      text: Róbert Magánkórház
  text: >-
    ## Referenciák


    Már számos intézmény és vállalat alkalmazza az általunk forgalmazott **Clungene® COVID-19 Gyorsteszt** Kazettákat. Ezek közül közöljük – a teljesség igénye nélkül – néhány internetes elérhetőségét.


    **Phoenix Pharma és Hungaropharma partnereinken keresztül a tesztek elérhetőek az ország összes gyógyszertárában.**
documents:
  text: >-
    ## További információk, dokumentumok


    A Clungene® COVID-19 szerológiai gyorsteszt rendelkezik EU megfelelőségi nyilatkozattal, a termék az Európai Unióban regisztrálva van.


    DIMDI regisztrációs száma: DE/CA05/IvD-238321-1330-00


    OGYÉI nyilvántartási száma: HU/CA01/20308/21
  links:
    - text: Használati útmutató
      file: /uploads/covid-19_igg-igm-4212-hu-v5.pdf
      src: /uploads/bxs-file-pdf.svg
    - text: A SmartBioma diagnosztikai protokollja
      file: /uploads/sars-cov-2-covid-19-szures-_-kimutatas.pdf
      src: /uploads/bxs-file-pdf.svg
---
