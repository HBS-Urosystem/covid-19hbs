---
type: faq
slug: gyik
title: Gyakori kérdések
subtitle: Avagy amit a SARS-CoV-2 (új koronavírus) rapid tesztről tudni érdemes
intro:
  text: Célunk, hogy az olvasókat mindig naprakész információkkal lássuk el. Az
    utóbbi időben számos, a COVID-19-cel, illetve annak kimutatásával
    kapcsolatos új tudományos információ látott napvilágot. Hogy ezeket is
    elérhetővé tegyük, ezt az oldalt hamarosan átalakítjuk.
list:
  - object:
      question: Ki lehet mutatni, ha valakit megfertőzött az új koronavírus?
      answer: >-
        **Igen. Ennek két módja van.**


        * Ki lehet mutatni magának a vírusnak az örökítőanyagát számos féle emberi sejtből, ez az úgynevezett PCR teszt. A rövidítés a Polymerase Chain Reaction, vagyis polimeráz láncreakció kifejezést takarja. Az örökítőanyag egyetlen, vagy néhány példányát ugyanis nem lehet kimutatni, ám nagy mennyiségét már igen – a láncreakció célja pedig éppen e nagy mennyiség előállítása.

        * Ki lehet mutatni az emberi szervezet a vírus ellen termelt ellenanyagait, az úgynevezett antitesteket. Ezt nevezik szerológiai, immunkromatográfiás, immunoglobulin tesztnek, vagy röviden: rapid tesztnek – utalva arra, hogy e vizsgálat igen rövid idő, mintegy 15 perc alatt már eredményt ad.
      anchor: kimutatni
  - object:
      question: Mi a rapid teszt elméleti háttere?
      answer: >-
        Az ember immunrendszere felelős azért, hogy megkülönböztesse a szervezet
        „saját” anyagait az „idegenektől” – vagyis az olyan kórokozóktól, mint a
        baktériumok vagy a vírusok –, és hogy legyőzze ezeket a „betolakodókat”.


        Amikor a szervezet valamilyen kórokozóval találkozik, az immunrendszer felismeri, hogy baj van, és elkezd olyan anyagokat, úgynevezett antitesteket (ellenanyagokat) termelni, melyek képesek semlegesíteni a kórokozót. Ez a folyamat játszódik le a szervezetbe kerülő különféle baktériumok, vírusok – s így az új koronavírus esetében is. Vannak olyan antitestek, amelyek kifejezetten egy-egy bizonyos típusú kórokozó hatására jelennek meg és szaporodnak el a szervezetben. A rapid teszt pontosan ezeket, a kizárólag az új koronavírus hatására termelődő antitesteket mutatja ki.
      anchor: hatter
  - object:
      question: Kik végezhetik el a rapid tesztet?
      answer: "**Arra képesített orvosok és ápolók. Magánszemélyek semmilyen új
        koronavírus tesztet nem végezhetnek el** – ami annak ellenére igaz, hogy
        néhány terméket az interneten, mint „otthon is használható” tesztet
        árusítanak!"
      anchor: kik
---
