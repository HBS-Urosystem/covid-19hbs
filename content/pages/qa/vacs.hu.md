---
type: vacs
slug: oltas
title: A tesztelésről a COVID-19 védőoltások tükrében
keywords: COVID-19 szerológiai és antigén-gyorsteszt, covid teszt, covid-19,
  clungene, sars-cov-2, igg/igm, antigén, szerológiai, gyorsteszt, oltás,
  védőoltás, vakcina, védett, védettség, oltottak tesztelése
description: Szerencsére egyre több ember kapja meg a COVID-19 vakcinát, ami
  hosszú időre védettséget nyújt a vírus ellen. Ezért érdemes néhány a
  védőoltásokkal kapcsolatos, a tesztelést érintő kérdést röviden tisztázni.
menutitle: A védőoltásról
intro:
  text: >-
    Számtalan jelentés, statisztika igazolja, hogy a vakcina hatékonyan véd a
    COVID-19 súlyos tünetei ellen. Noha a már beoltott emberek is elkaphatják a
    vírust és fertőzőképesek is lehetnek, kevesebb ideig és kisebb eséllyel
    terjesztik a betegséget. Nem szabad azonban elfelejteni, hogy a vakcina
    második dózisát (egydózisú vakcinánál az egyetlen oltást) követően általában
    mintegy fél évig áll fent a kellő mértékű védettség – ezt követően ajánlott
    az ismétlő oltás felvétele. (Arra, hogy ez utóbbi mennyi ideig nyújt
    védettséget, még nem állnak rendelkezésre adatok.)


    Vannak, akik úgy gondolják a már oltottakat teljesen felesleges tesztelni – mások pedig éppen azt mondják, a vakcina felvételét a tesztek eredményéhez kell kötni. Ebben a formában mindkét állítás téves. Részint ezért is érdemes néhány, a védőoltásokkal kapcsolatos, a tesztelést érintő kérdést röviden tisztázni.
list:
  - object:
      question: Kaphat oltást az, aki már korábban átesett a COVID-19 fertőzésen?
      answer: >-
        Igen – sőt, érdemes is azt felvennie.


        A vírus ellen termelt antitest ugyan a fertőzést követően egy ideig megtalálható a szervezetben, ami azt jelenti, hogy az egyén ebben az időszakban védett a COVID-19-cel szemben. Azt viszont nem tudni, pontosan mennyi ideig tart ez a védettség; annak hossza számos tényezőtől, többek között az életkortól és a fertőzés súlyosságától is függ. A legtöbb esetben legalább 3 hónapról van szó; egyes források azonban 6 hónapot, vagy még hosszabb időt említenek – viszont, az immunitás bármikor elmúlhat. Ezért, ha van rá lehetőség, érdemes a védőoltást azoknak is beadatni, akik már voltak COVID-19 fertőzöttek – maga a vakcina nem okoz a korábbi megfertőződésre visszavezethető komplikációkat.


        Kivételt képezhetnek ez alól azok a személyek, akik orvosi ellátásban, kórházi kezelésben részesültek. Egyes terápiás módok ugyanis időlegesen ellenjavalttá tehetik a vakcinációt. Ilyen esetekben mindenképpen érdemes a kezelőorvossal egyeztetni a védőoltás beadatása előtt.
      anchor: atesettek-oltasa
  - object:
      question: Kaphat oltást az, aki COVID-19 fertőzött?
      answer: >-
        Nem.


        Ugyan aktuálisan fennálló fertőzés esetében a védőoltás nem súlyosbítja a tüneteket, nem okoz komplikációkat, viszont aki fertőzötten megy emberek közé, terjeszti a vírust, s ezzel veszélyezteti a többieket. Ez alól a vakcina beadatása sem kivétel. 


        Meg kell várni, amíg a fertőzés elmúlik – a tünetek függvényében házi karanténra, orvosi ellátásra, illetve kórházi kezelésre van szükség –, azt követően viszont már semmilyen akadálya nincs az oltás felvételének.
      anchor: fertozottek-oltasa
  - object:
      question: Érdemes tesztet végeztetni a vakcina beadatása előtt? Ha igen, milyent?
      answer: >-
        Amennyiben az oltás beadatása előtt fellépnek a betegség jellemző
        tünetei, okvetlenül érdemes antigén vagy PCR tesztet végeztetni; pozitív
        eredmény esetén a vakcinációt el kell halasztani. (Valójában, ha a
        jellegzetes tünetek mögött nem a COVID-19 áll, akkor is ellenjavallt az
        oltás felvétele, mert az egyén más levegővel terjedő betegségekkel is
        megfertőzheti a környezetét!)


        Ha a tünetek már 2 hete, vagy régebben jelentkeztek, szerológiai tesztet célszerű használni – annak pozitivitása esetében pedig PCR teszttel lehet ellenőrizni, fennáll-e még a fertőzőképesség.


        Tájékoztató céllal akkor is érdemes e két teszt valamelyikének az elvégeztetése, ha valaki ugyan tünetmentes, viszont fennáll a kockázata, hogy a közelmúltban megfertőződött.
      anchor: teszteles
  - object:
      question: Kimutatják a tesztek az oltás révén szerzett immunitást is?
      answer: >-
        Az antigén és PCR tesztek nem, mivel azok magát a vírust detektálják. 


        A szerológiai tesztek közül sem mindegyik, mivel azok némelyike nem azt azon antigén (az ún. spike protein, vagyis tüskefehérje) ellen termelődő antitestet mutatja ki, melyre az oltások többsége „épül”. Vannak azonban olyan termékek is – A Clungene® szerológiai gyorsteszt is ilyen –, amelyek alkalmasak a vakcina nyújtotta védelem kimutatására is. 


        Meg kell azonban jegyezni, hogy a szerológiai teszteket eredetileg nem az oltások nyújtotta védelem, hanem a SARS-CoV-2 vírus ellen termelt antitestek kimutatására fejlesztették ki. Hogy pontosan melyik teszt melyik vakcina hatását milyen eséllyel mutatja ki, arról egyelőre nem állnak rendelkezésre bizonyító erejű adatok. Ebből következően írják sok helyen, hogy e tesztek nem alkalmasak a védőoltás hatásosságának igazolására.


        Mindazonáltal, a mi tapasztalataink azt mutatják, hogy a Clungene® szerológiai gyorsteszt kazetta a vakcina második dózisát követő 4–10 napon, függetlenül az alkalmazott oltóanyag típusától már IgG pozitív eredményt ad, ami jelzi a vakcina nyújtotta védettséget. (A pozitív eredmény az első dózist követő második héttől kezdve, vagy az egydózisú vakcinák esetében a harmadik héttől kezdve már megjelenhet.)


        Ne essen azonban az sem kétségbe, aki a védőoltást követően elvégzi a gyorstesztet, s az negatív eredményt ad! A szervezetben ekkor is jelen lehet az ellenanyag, s csak annyiról van szó, hogy az nem éri el (vagy még nem éri el) a teszt által is kimutatott mennyiséget.


        Több egészségügyi szolgáltatónál is végeznek már olyan vizsgálatokat, amelyek nemcsak az ellenanyagok jelenlétét, hanem azok mennyiségét is kimutatják. Egyes tesztekkel a sejtes immunitás mértéke is megtudható. E módszerek sokkal érzékenyebbek, mint a gyorstesztek, viszont komoly laboratóriumi hátteret igényelnek; idő- és költségigényesebbek. Azt is tudni kell, hogy e számszerűsített adatok valójában azt mutatják meg, hogy a védettség mértéke hogyan arányul ahhoz a szinthez, amely az emberek többségénél megfelelő szintű védettségnek felel meg. Másképp megfogalmazva, az így kapott eredmények alapján valószínűsíthető a tesztalany immunitása – vagy annak hiánya –, ám az teljes bizonyossággal nem állapítható meg.
      anchor: immunitas
  - object:
      question: Érdemes tesztelni a már beoltottakat is?
      answer: >-
        A vakcina megvédi az embert a COVID-19 fertőzés súlyos tüneteitől,
        azonban magától a megfertőződéstől nem. Ezért – noha rövidebb ideig és
        kisebb eséllyel, de – a már beoltottak is hordozhatják a vírust, és
        képesek másokat is megfertőzni. 


        Olyan intézményekben, ahol az alkalmazottak, ügyfelek, páciensek teljes átoltottsága nem (vagy még nem) valósult meg, érdemes a vakcinát már megkapott embereket is rendszeresen tesztelni.


        Az antigén, illetve PCR teszt pozitivitása minden esetben a vírus jelenlétére utal; aki ilyen eredményt kap, azt akkor is fertőzöttnek kell tekinteni, ha korábban már megkapta az oltás egy vagy több dózisát.


        A szerológiai teszt IgG pozitív eredménye jelezheti a vakcina nyújtotta védettséget, de múltban lezajlott, vagy közép-késői fázisban lévő aktuális fertőzést is. Ezt az eredményt csak akkor érdemes PCR teszttel is megerősíteni, ha azt a tünetek, vagy az érintett előtörténete (igazolt fertőzöttekkel való találkozás) azt indokolják. Ha azonban a teszt IgM-re nézve pozitív, az rendszerint aktív COVID-19 fertőzésre utal, mivel az oltás hatására ez az ellenanyag nem termelődik. Ilyenkor ajánlott antigén vagy PCR teszttel leellenőrizni a kapott eredményt.
      anchor: beoltottak-tesztelese
---
