---
type: news
title: A Clungene antigén gyorsteszt az omikron variánst is kimutatja
menutitle: A Clungene antigén gyorsteszt az omikron variánst is kimutatja
slug: clungene-omikron
date: 2022-01-03T19:20:20.793Z
---
2021 végén több hírportál is közölte az Amerikai Gyógyszerügynökség (FDA) intelmét, amely szerint a SARS-CoV-2 legújabb változatát kisebb hatékonysággal azonosítják az antigén gyorstesztek. (Erről angolul többek között [itt](https://gizmodo.com/rapid-tests-may-be-less-accurate-for-omicron-fda-warns-1848281768), magyarul pedig [itt](https://m.hvg.hu/tudomany/20211230_koronavirus_antigen_gyorsteszt_pontossaga_omikron?fbclid=IwAR3bQFRwuaJ8EQhez4_2dFakHYU9nmXrfCspFLeYj3hHp62_qjMf--IO1bA) lehet olvasni.) Ez azonban egyrészt nem mindegyik termékre igaz ugyanolyan mértékben, másrészt azt sem jelenti, hogy felesleges volna gyorsteszteket alkalmazni. 

A SARS-CoV-2 omikron variánsának éppen az a tüskefehérjéje (spike proteinje) tartalmaz rengeteg új mutációt, amely segítségével a vírus a megfertőzendő sejthez kapcsolódik. E sajátságának köszönhető az is, hogy lényegesen gyorsabban terjed, mint a korábbi változatok – s az is, hogy a vakcinák kevésbé hatékonyak ellene. E mutációknak köszönhetően azok az antigén gyorstesztek, amelyek e tüskefehérjére reagálnak, valóban kisebb eséllyel azonosítják a vírust. 

A **Clungene antigén gyorsteszt azonban** nem erre a fehérjére, hanem **a vírus nukleokapszid fehérjéjére reagál** – e fehérje (más néven: N-protein) alkotja a vírus örökítőanyaga körüli burkot. Ez viszont [lényegesen kevesebb mutációt tartalmaz](https://www.ncbi.nlm.nih.gov/pmc/articles/PMC8693031/), mint a tüskefehérje, ezért az N-proteinre reagáló tesztek **teljesítőképessége az omikron variáns esetében sem változik meg számottevően**. A Hangzhou Clongene Biotech Co., Ltd., az általunk forgalmazott Clungene antigén gyorsteszt gyártója igazolta, hogy a teszt, az eddig felfedezett variánsokon kívül kimutatja az omikron variáns okozta COVID-19 fertőzést is.

Mindezzel együtt tisztában kell lenni azzal, hogy **egyetlen teszt érzékenysége** (szenzitivitása) **sem 100%**. Ezért, ha a tünetek indokolják, vagy ha valaki igazolt COVID-fertőzöttekkel állt kapcsolatban, a negatív eredményt érdemes más módszerrel (pl. PCR teszttel) is megerősíteni – vagy néhány nap eltéréssel az antigén tesztet megismételni.

Az FDA arra is felhívja a figyelmet, hogy a gyorstesztek továbbra is a járvány elleni védekezés fontos eszközei.