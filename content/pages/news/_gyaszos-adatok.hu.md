---
type: news
title: Gyászosan alakultak az elmúlt hét (Október 5–11.) magyarországi adatai
menutitle: Gyászos adatok
subtitle: "A regisztrált új esetek száma a hét első felében még 800–1000 fő
  között mozgott, később azonban átlépte az 1000-es határt, 10-én pedig, 1374
  esettel új rekordot döntött. "
slug: "{{menutitle}}"
date: 2020-10-11T17:26:13.115Z
link: ""
---
Nem kevésbé aggasztó, hogy ez alatt a kórházban kezelt COVID-19 betegek száma is megduplázódott, 12-ére elérve az 1400 főt, a lélegeztető gépen lévők száma pedig ugyanerre a napra 40 főről 154-re emelkedett. Hétfő reggel az azonosított aktív fertőzöttek száma a 27000 embert közelítette. Az új koronavírus hazánkban eddig 968 életet követelt. (*<http://pandemia.hu/koronavirus-magyarorszag/>*)

**Az elvégzett tesztek száma azonban nem követi ezt a dinamikát**: nagyságrendileg ugyanannyi, 6000–12000 tesztet végeznek el naponta, mint egy hónappal ezelőtt. Ebből következően a pozitív tesztek aránya az 5–8% tartományból a 8–14% zónába szökött. A szakértők e jelenséget azzal magyarázzák, hogy Magyarország elérte a tesztelési kapacitás felső határát; a járványgörbe tehát azért nem emelkedik, mert nem tudnak ahhoz elég tesztet elvégezni, hogy azonosítani lehessen az összes esetet. A regisztrált fertőzöttek átlagéletkora azonban emelkedik – ami olyan szempontból szerencsés, hogy kevesebb, várhatóan kritikus lefolyású betegség marad rejtve az egészségügy elől. Olyan szempontból viszont nem, hogy az enyhébb esetek jelentős hányadát nem azonosítják, ám e fertőzöttek is továbbadhatják a vírust másoknak. (*<https://infostart.hu/belfold/2020/10/09/szakertok-a-sulyos-lefolyasu-esetek-novekedese-varhato-rovidesen?fbclid=IwAR1yy42nit9MY3ulpLdwXv2AQQguODXdHty3rLCeqA4qCvJ97FODnm2KQGUG>*)

**Külföldön sem jobb a helyzet.** A világon eddig közel 37,5 millió ember fertőződött meg az új koronavírussal, a halálesetek száma 1,08 millió fő. (*<https://coronavirus.jhu.edu/>*) Oroszországban egyetlen nap alatt több mint 13 ezer, Ukrajnában közel 4800 új fertőzöttet regisztráltak. Németországban és az Egyesült Királyságban is a járvány elszabadulásától tartanak, Csehországban szigorításokat vezettek be, Szlovákiában bezárták az iskolákat, Romániában, ahol október 10-én több mint 3500-zal nőtt az azonosított fertőzöttek száma, katasztrófavédelmi riasztást adtak ki. (*<https://index.hu/>*, *<https://www.origo.hu/nagyvilag/20201011-koronavirus-globalis-osszefoglalo.html>*)