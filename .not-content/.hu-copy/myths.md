---
title: Tévhitek
type: qa
list:
  - object:
      question: "Gyorstesztek: fontosak vagy használhatatlanok?"
      answer: >-
        Az új koronavírus okozta COVID-19 mostanra világméretű járvánnyá vált. A
        Föld szinte összes országa olyan helyzettel kell, hogy szembe nézzen,
        amelyre korábban még nem volt példa. Ebben a bizonytalan helyzetben
        nagyon könnyen elterjednek a veszély létét tagadó, vagy azt aránytalan
        mértékben felnagyító tartalmak, csakúgy, mint azok a tévhitek és
        részigazságok, amelyek eredeti környezetükből kiragadva gyökeresen más
        értelmet nyernek, mint ami a szerzőjük szándéka volt.


        Ez utóbbiak közé tartoznak azok a rendszeresen, több népszerű internetes portálon is megjelenő hírek, amelyek szerint az új koronavírus gyorstesztek teljesen megbízhatatlanok, használatuk több kárt okoz, mint hasznot. Egyike volt a legismertebb ilyen témájú írásoknak a hvg.hu-n megjelent cikk, amely nem vitás, hogy ismeretterjesztő szándékkal született, ám több pontatlanságot is tartalmazott. Ebben az írásban megpróbáljuk összefoglalni, mi az igazság a gyorstesztekkel kapcsolatban.
      anchor: fontosak
  - object:
      question: Tesztelni, tesztelni, tesztelni – de mivel is?
      answer: >-
        A jelenleg forgalomban lévő tesztek két nagy csoportba oszthatóak.


        Az úgynevezett PCR tesztek magának a vírusnak az örökítőanyagát mutatják ki. Ehhez többféle emberi sejtből, például a nyál összetevőiből is mintát lehet venni. A vizsgálat során az új koronavírus örökítőanyagát (RNS-ét) izolálják, és hogy abból mérhető mennyiségű példányt állítsanak elő, felsokszorozzák. A teszt nevének rövidítése – Polymerase Chain Reaction, azaz polimeráz láncreakció – is erre a műveletre utal. E módszert használva igen nagy biztonsággal meg lehet állapítani, jelen van-e a vírus a vizsgált alany szervezetében.


        A gyorstesztek nem magát a vírust, hanem az ellene termelt antitesteket (ellenanyagokat) mutatják ki. E módszert hívják immunoglobulin, vagy szerológiai tesztnek is – a gyorsteszt elnevezés azért terjedt el a köztudatban, mert az eredmény akár már negyedórán belül rendelkezésre áll.
      anchor: mivel
---
