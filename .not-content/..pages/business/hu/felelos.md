---
# type: business
# slug: felelos
title: Felelős cégvezetőknek…
subtitle: Tesztelj, szűrj, cselekedj!
list:
  - object:
      question: COVID-19 második hullám? Cunami!
      answer: >-
        Tavasszal csak néhány olyan nap volt, amikor az új esetek meghaladták a
        100 főt, a csúcs is alig emelkedett 200 ember fölé. Amint elkezdődött az
        ősz, a járvány **szintet lépett**. Magyarországon, szeptember első 10
        napjának mindegyikén 100-nál több COVID-19 fertőzöttet jelentettek,
        **négy alkalommal ez a szám 500 fölött volt**. E hónap második felében
        az új fertőzések száma **minden nap meghaladta az 500-at,** 20-án pedig
        – első ízben – az **1000-et is átlépte!**


        A helyzet Európában, sőt, a világ más részein is hasonlóan lesújtó. [Ezen az oldalon](https://covid19.healthdata.org/global?view=total-deaths&tab=trend) nyomon lehet követni, hogy különböző forgatókönyvek mellett hogyan fognak alakulni 2020 végéig a COVID-19 okozta halálozási arányok. Az előrejelzések alapján még ismételt korlátozások mellett is 2 millió főre kell számítani, ám ha az alapvető szociális érintkezési szabályok sem teljesülnek, ez a 3 millió főt is elérheti. A COVID-19 világjárvánnyal kapcsolatos naprakész nemzetközi adatokat többek között a https://ourworldindata.org/coronavirus/ oldalon lehet megtalálni. Bármelyik ország statisztikái megtekinthetőek, a magyar adatok ide kattintva nézhetőek meg: [link](https://ourworldindata.org/coronavirus/country/hungary?country=~HUN).
      anchor: cunami
  - object:
      question: A járvány miatt veszélyben a dolgozók…
      answer: >-
        Az év elején az új koronavírus úgy került be a köztudatba, hogy az
        főként csak az idősebb korosztályra, illetve az egyébként is krónikus
        betegségekben szenvedőkre nézve jelent komoly egészségügyi kockázatot.
        Tudni kell azonban, hogy **sok 40–50 év alatti áldozatot is követelt már
        a COVID-19**, köztük **olyanokat is, akik egyébként egészségesek
        voltak**. A fiatalok többsége ennek ellenére tényleg képes tünetmentesen
        is átvészelni a fertőzést – de **éppen ők lesznek azok, akik a nélkül,
        hogy tudatában lennének annak, hogy hordozzák a vírust, terjesztik azt**
        – és továbbadják a COVID-19-et ismerőseiknek, családtagjaiknak.


        **A vírus terjedési mintázata is megváltozott.** A tavaszi első hullám során a COVID-19 esetek többségét főként idősotthonokból, egészségügyi intézményekből jelentették. Most viszont **az új koronavírus már mindenütt jelen van: iskolákban, vállalatoknál, hivatalokban is**. Amíg a fertőzöttek átlagéletkora tavasszal 67 év volt, a második hullám során ez [26 évre csökkent](https://www.portfolio.hu/gazdasag/20200904/koronavirus-26-ev-az-uj-magyar-fertozottek-atlageletkora-447308) – vagyis, a vírus legintenzívebben **a tanulók és a dolgozók között terjed**.


        Az sem segíti a vírus elleni védekezést, hogy **megnövekedett azok száma is, akik megkérdőjelezik a védekezés fontosságát, elbagatellizálják a COVID-19 okozta veszélyt, vagy akár a vírus létezését is tagadják**. Akik még a legalapvetőbb szabályokat – a maszk viselését, a rendelkezésre bocsátott fertőtlenítő használatát, vagy a szociális érintkezés ajánlásait – is megszegik, **felelőtlen magatartásukkal gyorsítják a vírus terjedését**.
      anchor: dolgozok
  - object:
      question: …és a gazdaság
      answer: >-
        Vannak, akik úgy vélik, ha ismét szigorú korlátozásokat vezetnek be,
        azzal hatékonyan meg lehet fékezni a COVID-19 második hullámát.


        Ez önmagában igaz.


        De milyen áron?


        A tavasszal a legtöbb országban meghozott intézkedések – melyek közül néhány nyáron is életben volt – **egész szektorokat bénítottak meg**: a vendéglátás, a turizmus, a rendezvényszervezés bevétele töredékére esett vissza. **Rengeteg intézmény, vállalat, üzlet kénytelen volt időlegesen bezárni**, ami tragikusan hatott az emberekre és a gazdasági szereplőkre nézve is. **Több százezer ember veszítette el időlegesen vagy véglegesen a munkáját;** rengeteg embernél a kijárási korlátozások fogyasztási korlátozásokkal is együtt kellett, hogy járjanak. Mindez természetesen a többi gazdasági szereplőre is hatást gyakorolt – aminek következményeként a COVID-19 elleni védekezés **a gazdasági világválságokhoz mérhető visszaesést okozott**.


        Sajnos fennáll az esélye, hogy ismét korlátozásokat kell bevezetni. Ám, éppen a tavaszi tapasztalatok miatt **a legtöbb ország, így Magyarország is igyekszik elkerülni, hogy meg kelljen ismételni a szigorú intézkedéseket**. Nem volna optimális megoldás, ha a COVID-19 okozta tragédiát csak egy pusztító gazdasági tragédia árán lehetne elkerülni!


        Egy cég azonban **nem csak akkor kerülhet veszélybe, ha korlátozásokat vezetnek be**. Ha ugyanis **megjelenik a dolgozók közt a vírus**, nagy az esélye, hogy az első fertőzötteknek nem, vagy csak nagyon enyhe tüneteik lesznek – ezért nem is lesznek tudatában, hogy megfertőzik a munkatársaikat is. A COVID-19 tehát egészen addig **észrevétlenül terjedhet** az emberek között, amíg valakinél nem **jelentkeznek a súlyos tünetek**. Ekkor viszont már csak a **dolgozók nagy részének, vagy akár összességének a hazaküldésével** lehet megoldani a helyzetet, ami **csökkenő termelést**, vagy, legrosszabb esetben, **létszámhiány, illetve betegség miatt történő teljes leállást eredményez!**


        Amellett, hogy **nagyon fontos a higiéniai előírásokat és a szociális érintkezés szabályait betartani**, a vírus terjedését **hatékonyan lassítja a rendszeres és módszeres tesztelés is**, hiszen e módszerrel **azonosítani lehet a fertőzötteket**, akiket elkülönítve meggátolható, hogy terjesszék a megbetegedést – és **megőrizhető a munkatársak többségének az egészsége**.
      anchor: gazdasag
---
